---
---
Designprinciper
=========================

Detta innehåll är skrivet i markdown och du hittar innehållet i filen `content/rapport/08_designprinciper.md`.

I den här uppgiften ska jag arbeta med några olika designprinciper och jag har arbetat med "Om"-sidan i den här uppgiften.

Urval
-------------------------

De principer jag arbetat kring är balans, rörelse, enhetlighet och betoning/variation.


Diskussion
-------------------------

Jag har valt en svart färg både i header- och footerdelen (#111), samtidigt som jag har en annan färg däremellan. Det skapar en känsla av balans då man får en känsla av att "cirkeln blir sluten" när man kommer tillbaka till samma färg när man scrollat till slutet av sidan.  

Till skillnad från tidigare sidor har jag valt att centrera knapparna i navigeringsmenyn för att skapa en tydlig balans i relation till mitten i vertikal led.  

Samma sak har jag gjort med innehållet i själva sidan. Tidigare hade "Om"-sidan en huvudkolumn med en liten sidokolumn. Nu tog jag bort sidokolumnen och pushade variabeln @columns till 3 istället för 2. På så sätt hamnade innehållet i mitten, vertikalt sett. Tidigare hade sidan en kolumn med ca 2/3 bredd och en kolumn med 1/3 bredd. Det skapar en viss balans upplever jag men det här formatet har en tydligare balans, därför valde jag att göra så.  

I min byline mot slutet av sidan har jag en lite bild på mig själv till vänster. För att balansera upp den bilden valde jag att croppa en större bild på mig i början av sidan. Jag gjorde bredden till 100% och balanserade den så att den delen av mitt ansikte som syns ligger till höger. På så sätt balanserade jag upp fotona i relation till toppen vs botten och höger vs vänster. Byline-bilden vär rätt liten från början. Jag valde att göra den något större för att balansera upp storleken något.  

Footern har haft en tre-kolumnlayout från början, vilket jag valt att behålla eftersom jag upplever att det finns en fin balans i det.  

Jag har arbetat med gradienter för att skapa en känsla av rörelse i sidan. Jag valde att gå från en grå färg (#1d1d1d) till en blå färg (#2d4ba4) i innehållsdelen av sidan.  

Samma sak gjorde jag i navigeringsdelen. Där gick jag från grått till svart, från höger till vänster. Navigeringsknapparna har också en hover-effekt där knapptexten blir understruken och blir något förstorad. På så sätt skapas en känsla av rörelse i denna delen av sidan.  

Enhetlighet i sidan har jag försökt uppnå genom bla att använda mig av samma färgpalett. Samma svärta i header och footer. Samma gradient av blå och grå i navigeringsknapparna och i innehållsdelen. Jag har också valt att enbart ha en nyans av vitt i både knapptext, rubriker, text och länkar. När jag hovrar över länkar har jag valt samma nyans av blått som i gradienterna.

För att få en känsla av variation och betoning valde jag att ha den gröna loggan för dbwebb samt en orange färg på "design"-texten. På så sätt står den tydligt ut från övrigt innehåll och uppmärksammas av användaren (om man skulle vilja bygga ett varumärke :).


Källor
-------------------------

1. Beaird, Jason & George, James (2014): The principles of beautiful web design (Sitepoint Pty Ltd, Third ed.)  

2. [Elements of Design](https://www.youtube.com/watch?v=x1WVvczqfDo&list=PLKtP9l5q3ce-oz7aoBkk-oEn4xzGbtqxU&index=1)  

3. [The Principles of Design](https://www.youtube.com/watch?v=ZK86XQ1iFVs&list=PLKtP9l5q3ce-oz7aoBkk-oEn4xzGbtqxU&index=2)  

4. [Wikipedia](https://en.wikipedia.org/wiki/Visual_design_elements_and_principles)

<br>
