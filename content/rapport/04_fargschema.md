---
---
Färganalys
=========================

Detta innehåll är skrivet i markdown och du hittar innehållet i filen `content/rapport/04_fargschema.md`.

I den här uppgiften ska jag välja ut några olika webbplatser och göra en analys över den sammansättning av färger man valt att arbeta med. Jag ska även analysera den typografi man valt och komma fram till kloka saker.

Urval
-------------------------

Jag har valt tre olika webbplatser inom samma bransch. De tre jag valt är Skandiabanken, SEB-banken, samt Handelsbanken. Anledningen till att jag valde den branschen är mer en slump och kom som en idé när jag gjorde ett bankärende. Anledingen till att jag valde tre banker är för att jag vill se på vilket sätt de liknar varandra och på vilka sätt de skiljer sig. De befinner sig i samma bransch och det är inte orimligt att tänka sig att de vänder sig till samma målgrupp. Därför är det intressant att se om de har gjort liknande val när det kommer till färgval och typografi.

Metod
--------------------------

Jag har använt mig av ColorZilla som tillägg i webbläsaren och sedan Adobe Color för att kartlägga färgvalen på hemsidorna. Jag har även använt mig av WhatTheFont på MyFonts för att undersöka typografin.

Resultat
--------------------------
__Skandiabanken__

Skandiabankens förstasida:  
[FIGURE src="img/skandiabanken.png"]  

Skandiabankens färgval är:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #004646">
<td style="height: 50px; width: 50px; background-color: #015456">
<td style="height: 50px; width: 50px; background-color: #007354">
<td style="height: 50px; width: 50px; background-color: #009776">
<td style="height: 50px; width: 50px; background-color: #23A588">
<td style="height: 50px; width: 50px; background-color: #0079B2">
<td style="height: 50px; width: 50px; background-color: #D4EBF9">
<td style="height: 50px; width: 50px; background-color: #D7ECF8">
<td style="height: 50px; width: 50px; background-color: #D6E3EB">
<td style="height: 50px; width: 50px; background-color: #D8D1CA">
<td style="height: 50px; width: 50px; background-color: #F5F5F5">
<td style="height: 50px; width: 50px; background-color: #FFFFFF">
</tr>
</table>

Huvudsakligen består webbsidan av ljusa färger. Rutor, header och menyval är i vitt samt bakgrund i en blå färg med mycket vitt i sig. Footern är en ljus beige färg.

De färgval som finns i övrigt är till stor del olika nyanser av grönt, vilka har mycket svärta i sig. Det finns även en kontrasterande blå färg, även den med mycket svärta.

I det stora hela skulle jag bedömma att färgvalet är monokromt, då det är flera olika gröna nyanser som dominerar i bakgrund, bilder, rubriker, länkar mm. Däremot finns den blåa färgen som kontrast på ett icke oansenligt sätt. Ur det perspektivet kanske färgvalet är mer analogt.

När det gäller val av typsnitt har jag fått fram tre olika förslag från WhatTheFont:

Rubrik - Remora Corp W2-Demi  
Mindre rubrik - AwanZaman Heavy  
Text - Mr Eaves XL Modern Nar Reg

Alla tre typsnitten är "sans-serif".  

<br>
__SEB-banken__

SEBs förstasida:  
[FIGURE src="img/seb.png"]  

SEBs färgval är:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #60CD18">
<td style="height: 50px; width: 50px; background-color: #45B018">
<td style="height: 50px; width: 50px; background-color: #379D00">
<td style="height: 50px; width: 50px; background-color: #007AC7">
<td style="height: 50px; width: 50px; background-color: #41B0EE">
<td style="height: 50px; width: 50px; background-color: #0092E1">
<td style="height: 50px; width: 50px; background-color: #4C8CD8">
<td style="height: 50px; width: 50px; background-color: #F6F6F6">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #333333">
</tr>
</table>

I jämförelse med Skandiabanken är det mindre ytor av vitt och mer bilder. SEB har även valt att arbeta med gröna och blå färger precis som Skandiabanken. Upplevelsen är att det är mer balans mellan det gröna och det blå färgvalet och deras olika nyanser. Om jag ska klassificera färgvalet så är det mer analogt än Skandiabankens val.

De gröna färgnyanserna är åt det gula hållet och har en del svärta i sig. De blåa färgerna ligger mer åt det gröna hållet än det violetta. Ett par nyanser har en del svärta i sig medan andra ser mer "rena" ut.

I övrigt arbetar man med en rent vit färg som "white space" och även en nyans av vitt. Även en mörkgrå färg (samma som kan rekommenderas att användas i typsnitt på rent vitt) finns i footern.

Som typsnitt verkar följande vara korrekta eller nära, enligt WhatTheFont:

Rubrik - Pulp Display Bold  
Nav - Ut Sa Ha Gumm Thai Regular  
Mindre rubrik - Standard CT Regular  
Text - Gabriel Sans Condensed Normal  

Alla fyra typsnitt är "sans-serif"

<br>
__Handelsbanken__

Handelsbankens förstasida:  
[FIGURE src="img/handelsbanken.png"]  

Handelsbankens färgval är:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #043B62">
<td style="height: 50px; width: 50px; background-color: #005FA0">
<td style="height: 50px; width: 50px; background-color: #005C9B">
<td style="height: 50px; width: 50px; background-color: #0074BE">
<td style="height: 50px; width: 50px; background-color: #375FA5">
<td style="height: 50px; width: 50px; background-color: #E1F0F5">
<td style="height: 50px; width: 50px; background-color: #F1F1F1">
<td style="height: 50px; width: 50px; background-color: #F6F6F6">
<td style="height: 50px; width: 50px; background-color: #FFFFFF">
</tr>
</table>

Handelsbankens webbsida är väldigt tydligt monokrom. Logga, rubriker, länkar, ikoner, bilder har olika nyanser av blått. Det finns även mycket vit yta på sidan men det som har färg i sig har olika nyanser av blått med undantag för bilderna på sidan.

Enligt WhatTheFont så har Handelsbanken följande typsnitt:

Logga - Sequel Sans SemiBold Display  
Rubrik - FF Signa Slab Pro Extra Light  
Nav - News Gothic No. 2 Std Thin  
Text - Arial Greek Regular  

Typsnitten är genomgående "sans-serif", precis som de andra bankerna. Undantaget är rubrikerna som är i ett "slab serif" font.


<br>
Analys
------------------------------------

När man tittar på färgvalen för de tre olika bankernas hemsidor så har de alla valt färger i det "svala" spektrat. Det är färger som tenderar att vara avstressande och lugnande. Om man ska titta på färgteori enligt boken vi läser "The principles of beautiful webdesign" så är grön en färg som symboliserar naturen och är lugnande. Den kan även förmedla en känsla av rikedom, stabilitet och utbildning. Blå färg är även den lugnande och kopplas ofta ihop med himlen och havet. Förutom att vara lugnande kan den även förmedla stabilitet och tydlighet.

Bankerna representerar en bransch som har mycket stor betydelse och inverkan på de flesta människors liv. Livsbesparingar och pensionspengar kan sättas in, stora lån på boenden kan tas hos den specifika banken osv. Beslut om hur man ska hantera sina pengar och på vilken bank man ska göra det kan ha livsavgörande effekt. Det kan vara lätt att bli nervös inför beslut om vilken bank och tjänst man ska välja.

Av den anledningen är det förmodligen klokt av bankerna att göra de färgval som de här tre bankerna valt. De försöker förmodligen förmedla en känsla av lugn, stabilitet och förtroende. "Här kan du vara lugn. Vi är stabila. Här är dina pengar i väl omhändertagna." Färgvalen accentueras förmodligen av att det är en del svärta i dem. Gissningsvis vill man förmedla en känsla av viss tyngd, i det här fallet att man är ansvarsfull. "Vi tar dina affärer på allvar, vi är seriösa."

Att notera när det gäller färgvalen är att de olika gröna eller blå färgerna ofta används som ett sätt att skapa fokus för användaren på olika delar av sidan. Stora delar av sidorna är i huvudsak vita eller har olika nyanser av vitt. Den gröna färgen eller nyanserna i Skandiabankens fall används huvudsakligen på knappar och länkar. Färgerna fungerar väl när det gäller att skapa uppmärksamhet på delar som banken upplever viktigt (eller tror är viktigt för kunden), såsom "Logga in", "Ansök nu", "Räkna ut din ränta" eller "Anmäl mejladress".

SEB använder blått på liknande sätt, dvs för olika knappar, länkar och navigeringsmenyn. Det gröna är mer sparsmakat här och mycket av det hamnar på loggan, vilket då får tydlig uppmärksamhet.

Även Handelsbanken använder sig av blått som ett sätt att skapa fokus på viktiga delar av webbsidan, på samma sätt som övriga. Det kanske är något mindre tydligt här eftersom de enbart arbetar med blåa nyanser (förutom de vita och ljusa nyanser som är dominerande på sidan). Men jag upplever ändå att det fungerar bra att skapa fokus på viktiga delar av sidan. Inte minst eftersom knappar och menyval har en mörkare ton än andra delar som mer är "utsmyckning".

Typsnitten är nästan genomgående i "sans-serif" med det enda undantaget en "slab serif" som rubrik-font på Handelsbankens sida. Handelsbankens val av "serif" som rubrik och "sans-serif" i text speglar ett äldre val, då skärmar hade lägre upplösning och det var ett bättre val ur läsbarhetsperspektiv. Det är möjligt att man valt "sans-serif" av det här skälet men förmodligen ligger annat bakom.

Min personliga upplevelse är att "serif"-fonter ofta kan kännas lite gammalmodiga, konstnärliga och kanske lite mer "känsla" i. Istället kan jag uppleva att "sans-serif" är lite mer modernt, enkelt och kanske tydligare.

Det kan mycket väl vara så att bankerna vill förmedla en sådan känsla genom valet av typsnitt. Dvs att det är en bank som är enkel att ta till sig och är förståelig. Kanske man också vill förmedla en känsla av modernitet. Hemsidorna är inte minimalistiska i sin design, utan det finns ganska mycket information på sidorna. Valet av typsnitt kanske speglar en tro på att "sans-serif" är mer lättläst och att det därför är lättare för kunden att ta till sig relevant information på så kort tid som möjligt, väl medveten om att vissa kunder kan välja att gå någon annan stans om de inte hittar det de letar efter snabbt.

Jag tror att man även väljer att använda sig av "sans-serif" för att man inte vill avvika för mycket från sina konkurrenter. Jag tror inte att man vill att kunden ska reagera på att det ser väldigt annorlunda ut på typsnittsplanet jämfört med andra banker. Det kanske skulle få kunden att reagera och få en känsla av osäkerhet. Däremot vill man nog upplevas som unika men gör det kanske genom att välja ett typsnitt som mer subtilt och kanske undermedvetet förmedlar en känsla av att banken är unik. Jag tror att detta har spelat in när alla valt "sans-serif" men olika typer av detta typsnitt. Handelsbanken är den enda bank som avviker genom att välja en "slab serif" som font för sina rubriker. Det är dock en nyare variant av "serif" som förmedlar en känsla av modernitet. Helhetskänslan blir dock att valet av olika typsnitt på sidan inte avviker i något större hänseende jämfört med konkurrenterna.


<br>
###Referenser###  

* [Skandiabanken](https://www.skandia.se/)  
* [SEB](https://seb.se/)  
* [Handelsbanken](https://www.handelsbanken.se/sv/)  
* Beaird, Jason & George, James (2014): The principles of beautiful web design (Sitepoint Pty Ltd, Third ed.)  
* [Färgteori Dbwebb](https://dbwebb.se/guide/design-med-html5-och-css3/farg)  
* [The Characteristics of Minimalism in Web Design](https://www.nngroup.com/articles/characteristics-minimalism/)  
* [An Introduction to Color Theory for Web Designers](https://webdesign.tutsplus.com/articles/an-introduction-to-color-theory-for-web-designers--webdesign-1437)  


<br>
__Övrigt__
Jag som skrivit rapporten heter Johan Rejhed. Jag har läst, analyserat och skrivit rapporten själv.  

<br>
