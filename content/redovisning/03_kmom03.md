---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

Det är intressant att få se hur vertikalt och horisontellt grid ser ut och kul att få prova att arbeta med det. Det vertikala gridet har jag nog haft mest nytta av utifrån att det varit lättare att se hur stor del av sidan som de olika elementen tar. Att kunna arbeta med variabeln "@columns" känns intuitivt bra och lätt att förstå. Jag tror att detta sätt att arbeta kommer att underlätta för mig. Det blir lite tydligare och lite enklare.  

Än så länge så har jag inte upplevt så stor nytta av dem dock eftersom det känns som att det mesta legat rätt i förhållande till griden. Jag tror inte att jag gjort några fler ändringar än de som Micke gjort i sina videos. När det gäller det horisontella gridet så kan jag inte säga att jag haft någon nytta av det alls än, mer än att se att allt ligger rätt. Jag är dock lite osäker på hur jag hanterar om innehållet inte mappar gridet eftersom det varken uppkommit något att korrigera, vare sig i videona eller i min egen webbsida. Jag gissar att det löser sig den dagen det blir något att korrigera.

Typsnittet jag valde var ett "serif" för rubriker och "sans-serif" för övrig text. Tanken är att "sans-serif" är lättare att läsa och bra att välja för huvuddelen av texten medan rubrikerna är så pass stora att "serif" fungerar. Genom att välja "serif" som rubriktypsnitt så blir det också lite mer dynamik mellan huvuddelen av texterna och rubrikerna. Däremot måste jag erkänna att jag inte förstått hur jag ska göra för att dra in ett helt nytt typsnitt från exempelvis google fonts. Det ligger på min todo-lista att fråga lärare om det på någon labb under kommande vecka. Jag tycker dock att nuvarande typsnitt ser bra ut utifrån mina egna preferenser.  

Jag har inte arbetat med gridbaserade layouttekniker sedan tidigare. Jag har inte ens varit i närheten av det. :)

Det känns bra att arbeta med moduler. Ibland känns det förtvivlat svårt att få koll på de filer som finns i ramverket. Allt känns bara så stort och oöverskådligt och ibland när jag ska leta efter något så känner jag att jag inte har någon aning om var jag kan hitta det. Då känns det bättre när jag går in i "kmom03.less" och tittar på vilka moduler som är importerade. Då får jag någon slags överblick och kan få någon hum om var jag kan hitta det jag letar efter. Så moduler är nog rätt smart att arbeta med. Jag har dock inte gjort några egna varianter på att använda moduler, utan följt med när Micke visat var han stoppar olika kodbitar och vilka moduler som han importerar.

Responsiviteten tycker jag gick rätt bra. Det är rätt roligt att sitta och testa olika browser-storlekar och se var brytpunkter kan gå och hur man lägger elementen för att få bästa möjliga användarupplevelse. Jag har dock inte gjort några avancerade upplägg. För det mesta handlar det om att gå från en desktop-webbsida till en mobil sida där alla elementen bara stackas på varandra. Men men, jag tycker att det är kul i alla fall. :)

Det jag inte fick till var att få någon slags padding på innehållet. Jag körde vanlig padding och tyckte att det såg fint ut, tills jag insåg att det inte längre mappade med det horisontella gridet (dessutom läste jag att jag inte fick använda det). Så jag tog bort paddingen och tycker att det inte riktigt ser så bra ut som det borde. Det blev mao inte så snyggt som jag tycker att det borde vara. Nu har jag ytterligare en punkt att fråga lärare om nästa vecka. :)

Just nu kan jag inte komma på några stora aha-upplevelser det här momentet. Däremot har det varit roligt att få läsa om olika teorier kring typsnitt. Bla att en del anser att radhöjden ska vara 1,2 - 1,4 gånger fontstorleken medan andra menar att det kan vara upp till 1,45 eller 1,5. Även om det inte har stått någonstans så kanske gyllene snittet skulle kunna funka för vissa typsnitt. Jag får prova. :) Även att kunna arbeta med avståndet mellan enskilda tecken känns intressant. Nu har jag inte experimenterat så mycket med detta i det här momentet men jag har testat lite och kommer prova mer framöver.
