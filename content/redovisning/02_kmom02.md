---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.  

Jag tycker att LESS känns som ett spännande verktyg. Att exempelvis kunna spara värden i variabler, att använda mixins och nesta parametrar osv känns användbart. Samtidigt finns det något lockande med enkelheten i CSS. Det är ganska okomplicerat och "rakt upp och ner". Det är lite bökigt att behöva kompilera LESS först innan man kan göra ändringar i websidan men jag gissar att med lite tid och vana så kommer fördelarna att framstå tydligare. När det gäller att arbeta med olika moduler så är nog känslan likadan. Dvs att det förmodligen är bra att kunna dela upp koden i olika moduler. Precis som med att dela upp kod i css-, javascript- och html-filer så verkar det handla om att skapa lagom stora informationsdelar. Egentligen gör man det mer komplicerat genom att sprida ut information i fler filer men tanken är ju att det ska uppvägas (och mer därtill) av att varje fil blir mer "hanterlig". Jag kan inte riktigt känna än att det har blivit enklare att arbeta med LESS och flera moduler men det kommer nog med tiden.  

Jag har inte använt mig av makefiler eller liknande verktyg tidigare. Jag kan inte säga att jag helt förstått hur de funkar. Jag har använt mig av det som skrivits i guiderna och visats i videor och gissar att jag kommer att lära mig mer över tid. Det jag kan komma på just nu är att jag använder mig av "make theme" för att kompilera LESS-filer så kunskapen och förståelsen är rätt låg. Men men det blir nog bättre över tid.  

Angående temat så var min tanke att få funktionaliteten att fungera först och främst. Dvs att informationen ska kunna presenteras på olika sätt utifrån responsivitet och olika storlekar på browser-fönster. Sen är jag intresserad av att försöka skapa ett tema som liknar något/några av de försäkringsbolag som Micke visade i en föreläsning. Nu är ju sidan rätt ofärdig. Egentligen vet jag inte hur mycket jag ska styla i varje moment. Jag hoppas att jag gjort tillräckligt mycket för det här momentet men sidan är ju i sin nuvarande form väldigt ofärdig. Det jag har ordnat med är lite färger och en navbar som har den längd jag vill ha och rätt färgkomposition. Bla bilder och typsnitt ska ju komma i senare moment, så det har jag avvaktat med.  

Mitt TIL för det här momentet är att videoserien med Micke är väldigt bra. Det har varit ganska många och långa texter att läsa igenom och jag märker tydligt att det är så mycket bättre att lära sig från videos där den teoretiska kunskapen förmedlas i mindre doser och där jag samtidigt är aktiv och kodar/arbetar parallellt. Att sitta och läsa texter är naturligtvis lärorikt det också men inte alls lika mycket som läroformatet videos och "parallellkodning".
