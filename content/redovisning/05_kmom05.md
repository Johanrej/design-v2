---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.  

Det som var genomgående med de tre tidningssidor som jag tittade på var att samtliga fortsatte att ladda ned resurser, utan att det tog stopp. Jag tolkade Niklas svar som att det var ovanligt att sidor beter sig på det här viset. Jag gissar att det har att göra med annonsering men vet egentligen inte varför de beter sig på det här viset. Själva huvudsidorna laddar också ned rätt många resurser (så har iaf jag tolkat det) med över 200 resurser i första schoket.  

Jag reagerade också på att betygen för två av sidorna var så pass låga. Aftonbladet och SvD fick dåliga betyg på sina mobilsidor och ganska medelmåttiga desktopbetyg. Min tanke innan testen var att de borde få höga betyg då de är stora tidningar med många läsare. Nu fick Expressen bra och höga medelbetyg, så de upplever jag hade lyckats.

När det gäller laddningstiderna upplever jag att de generellt sett ligger ganska dåligt till med tider på ända upp emot sju sekunder. När man kommer bort från första sidan så förbättras tiderna något men min upplevelse är ändå att de är ganska långsamma. Nu är min erfarenhet av sådana här mätningar lika med noll så det är möjligt att jag har fel men i jämförelse med dbwebb.se, som jag upplever som snabb (och som laddar på under 2 sekunder) så är de här sidorna långsamma.

CImage har varit en intressant erfarenhet och det har varit kul att få prova på lite olika tekniker. Jag tror att jag inte riktigt förstått nyttan av programmet dock. Exempelvis när jag croppar en bild och använder mig av ex "&area=0,25,30,0" så gissar jag att det går fantastiskt mycket fortare att göra samma sak i ex Photoshop. Där måste man ju visuellt kunna göra samma sak fast väldigt mycket snabbare. Det är möjligt att jag missat någon information men i mitt huvud känns det mycket effektivare att använda mig av ett bildbehandlingsprogram där man kan använda öga-mus-kombinationen. Jag har lärt mig att om jag förminskar en bild kan det vara bra att använda "&sharpen". I övrig har jag inte lyckats snappa upp så många andra råd. Det skulle jag annars uppskatta att få. Jag har ingen naturlig fallenhet för att arbeta med bilder så bra råd kring när och hur man ska använda de olika filterna osv vore toppen. Men det kanske kommer :)  

Jag har arbetat med modulen @desinax/figure och upplever att det finns vinster med den. Exempelvis de här breddstandarderna såsom w33, w50 osv. Jag måste dock säga att jag inte riktigt blivit "kompis" med den och inte riktigt, helt förstår den. Bla har det dykt upp några oväntade beteenden med ett par bilder som har med modulen att göra och som jag inte riktigt har löst eller lyckats förstå hur jag ska lösa. Det finns några frågor som jag har med mig och ska ställa lärare under veckan mao. :)

Mitt TIL för detta moment måste nog bli de olika bildteknikerna i CImage. Det har varit kul att få prova de olika tekniska möjligheter som finns i bildbehandlingsprogrammet. Min förståelse för hur jag löser olika bildbehandlingsmoment har ökat.
