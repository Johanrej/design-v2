---
---
Redovisning kmom06
=========================

Detta innehåll är skrivet i markdown och du hittar innehållet i filen `content/redovisning/06_kmom06.md`.  

Det är rätt intressant med både designprinciper och -element. Mycket känns självklart när man läser om det / tittar på det. Men det bygger ju på att försöka förstå hur människan fungerar innerst inne och använda sig av det för att få så stort genomslag som möjligt. Så det kanske inte är konstigt att vissa saker kan kännas självklara.  

Det jag tar med mig från uppgiften "Utvärdera designprinciper som webbplatser använder sig av" är egentligen något annat än själva uppgiften i sig. När jag läste igenom undervisningsmaterialet så var det slående att i princip alla hade sina egna tolkningar av vad ett designelement och en designprincip var, samt vilka som var viktiga. Det som är bra med det är att man själv behöver fundera på vad ett element och vad en princip är, och kanske också vilka som är viktigast. Jag skrev själv en fundering på om man inte kan destillera principerna till enbart två. Oavsett vad så är det nog bra att få fundera lite. :)  

När det gäller arbetet med designelement så var det kul att få leka runt lite med olika saker, såsom texturer, former och gradienter. Arbetet med designprinciper var också intressant. I det här momentet kändes det som att en del arbete redan var gjort med tanke på att bitar som balans, enhetlighet och betoning mm funnits med sen tidigare (mer eller mindre uttalat). Dock var det kul att få lägga lite mer tankar på det och öva.  

"The final touch" kan säkert vara olika saker men för mig handlar det väl om att ha sinne för detaljer och att "ingen kedja är starkare än den svagaste länken". Dvs att även om mycket av en sida kan vara väl genomförd så kan helhetsintrycket bli dåligt om man missat en eller ett par detaljer. Att se till att alla detaljer fungerar bra verkar mao vara viktigt. Jag skulle nog tro att jag missat många små detaljer själv men övning ger ju färdighet, så det blir nog bättre med tiden. :)  

Mitt TIL för det här momentet är att ju mer man lär sig desto mer finns det att lära. När jag börjar titta närmare på olika sätt att designa navigeringsknappar så hittar jag en uppsjö med olika sätt och effekter. Det ska bli kul att titta lite mer på det när tid finns.  

<br>
