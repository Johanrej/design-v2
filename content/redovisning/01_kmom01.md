---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Ja, det här var ett spännande moment. Det blev inte alls som jag trodde. Min tanke var att det skulle vara en mjukstart, eftersom det är första momentet i kursen, men jag har nog upplevt mer frustration i det här momentet än jag gjort i de tidigare kurserna. Jag tror att det beror på att jag trodde att vägen fram till att faktiskt arbeta med design skulle vara något som bara "trillades igenom". Att få Github att fungera och ladda upp filer mm var fyllt av små fallgropar. Bla var det inte helt enkelt att få SSH-nycklar att funka. Även labbmiljön hade fallgropar i sig. Exempelvis när jag skulle in och lägga php i pathen så skulle jag editera denna i "User variables" under "Environment variables". Det fungerade dock inte men när Emil tipsade om att istället göra samma under "System variables" så fungerade det. Det har varit massor av sådana små gropar i vägen. Det var först idag (fredag) som jag började med att styla sidan vi ska arbeta med framöver. Så det har varit en frustrerande vecka. :)  

Jag är helt novis på att arbeta med ramverk. Jag har hört talas om att det finns något som heter ramverk men det är allt. Så det ska bli en spännande bekantskap!  

Som det kanske framgår av början av texten så var det inga verktyg eller tekniker i labbmiljön som jag var bekant med från början.  

Jag vet faktiskt inte om jag har några förutfattade meningar om design och användbarhet mer än att jag inte tror att jag har någon känsla för design. Jag har inte uppvisat någon fallenhet för design tidigare i livet, så jag tror inte att jag kommer att överraska mig själv nu heller. :)  

Stylingen av webbplatsen med CSS var intressant. Jag har inte arbetat med devtools i någon större utsträckning förut. Nu provade jag det och det fungerade riktigt bra. I vissa fall upplevde jag att det var lättare att bara arbeta i css-filen och sedan uppdatera sidan men för det mesta gjorde jag ändringarna i devtools. Däremot stod det att jag skulle lägga till med "begränsat med style" så jag gjorde inte så mycket. Sidan ser ju hemsk ut just nu men det blir väl bättre under kommande moment.  

Mitt TIL för momentet är kanske att inte ha förutfattade meningar om hur processen i momentet ska vara. Om jag inte hade haft det så hade jag kanske inte upplevt så mycket irritation och frustration över första delen av momentet. :)
