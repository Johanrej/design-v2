---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.  

...vad jag gjort och hur jag tänkt...

Uppdrag 1
-----------------------

I första uppdraget skulle jag göra en analys av webbplatsdesign för ett fritt urval av webbplatser inom någon form av kategori. Jag valde tre advokatbyråer eftersom jag funderat på att göra en webbplats till en sådan i projektet. Det vore kul att se hur trenderna ser ut i denna bransch. För att göra en analys av trender i en viss bransch eller kategori så upplever jag att det kan vara bra att ha överblick på de generella trenderna vad gäller webbplatsdesign.  

För att få den kollen valde jag att googla på "webbdesign trender 2019". Trots att internet är internationellt och många trender säkert kommer från andra länder ville jag ha lite koll på vad som händer lokalt, i Sverige. Det är inte omöjligt att det skiljer sig lite från exempelvis USA. Jag valde också 2019 istället för 2020 eftersom jag gissar att det inte finns så mycket skrivet om 2020 ännu. Det var fortfarande 2019 när jag började med projektet.  

Jag valde ut de sju första, relevanta sökningarna som kom upp. Det var enskilda webbdesigner eller byråer som skrev om de trender de såg för 2019. Jag sammanställde sedan de trender var och en såg i ett [google spreadsheet](https://docs.google.com/spreadsheets/d/1FFuNP6IY2wz3ZcNEvHayKoO5B8wUVQkLYyC-63D41uk/edit#gid=0). Efter det sammanställde jag de trender som minst två personer/byråer såg för 2019.  

Jag valde sedan ut tre advokatbyråer att titta på: [Adacta advokatbyrå](https://www.adacta-law.se/), [Setterwalls](https://setterwalls.se/) samt [Stockholms Advokatbyrå](https://advokatbyråstockholm.nu/). Jag jämförde sedan de tre advokatbyråerna med de trender jag sammanställt för att se hur de korrelerar med dessa trender. De tre byråer jag valt ut, valde jag från ett annat urval av ca 10 advokatbyråer. Jag valde dem tre godtyckligt utifrån en upplevelse av att de var något mer trendiga än övriga. Min tanke var att det skulle bli lättare att se trender om man väljer ut några som ligger något mer i "framkant", även om det kan bli lite godtyckligt innan man gjort en strukturerad analys.  


Uppdrag 2
----------------------

Det fanns en del alternativ att välja på när det gäller att göra en analys inom "design och webbplatser". Jag valde godtyckligt att göra en färganalys på tre försäkringsbolag. Jag tyckte att det var roligt helt enkelt.  

De tre jag valde ut är [If](https://www.if.se/privat), [Folksam](https://www.folksam.se/) och [Gjensidige](https://www.gjensidige.se/forsakring). Det fanns ingen större tanke bakom det urvalet mer än att jag varit inne på Ifs och Folksams hemsidor tidigare samt att Gjensidige hamnade långt upp i listan när jag googlade på "försäkringsbolag".  

För att göra färganalysen har jag använt tre källor. Den ena är ColorZilla som är ett tillägg i Firefox för att fånga upp färger på hemsidor i hexkod-format. Den andra är [Adobes färghjul](https://color.adobe.com/sv/create/color-wheel/). Den sista källan är boken 'The principles of Beautiful Web design' av Beaird & George.  

När jag gjort analysen har jag använt ColorZilla för att plocka ut alla färger på webbplatserna, med undantag för fotografier. Sedan har jag lagt in färgerna i Adobes färghjul för att se hur de hamnar i relation till andra färger och därmed kunna se om de valt färger utifrån något specifikt tema. I två av sidorna var färgerna väldigt många. Då tog jag de färger som jag upplevde mest frekventa och analyserade och resonerade utifrån det.  

Boken "The principles of Beautiful Web design" har jag dels haft med i bakhuvudet och dels också använt på samma sätt som Adobes färghjul. Dvs det resoneras på samma sätt om färgteman i boken som i Adobes färghjul. Dessutom finns en del text om bla färgers betydelse som jag använt som referens när jag analyserat färgerna på webbplatserna. Sedan har jag också vågat ha egna tankar i resonemangen som inte kommer från någon av ovanstående källor. :)  


...vad jag gjort och hur jag tänkt...


Uppdrag 3
--------------------

Som ny webbplats valde jag 'Kund 1' och specifikt en advokatbyrå. Jag ville göra en webbplats som skulle förmedla en exklusiv, sofistikerad och dyr känsla.  

I skapandet av den nya webbplatsen valde jag att kopiera min existerande me/redovisa som grund. Anledningen till det är att jag hade ett befintligt tema som jag gärna ville bygga vidare på i projektet. Jag upplevde också att det var lättare / roligare att gå in och ändra i befintlig kod än att skapa något helt nytt. Känslan av att göra något bättre av det jag redan påbörjat spelade in också.  

Jag skapade en huvudfil som heter 'kmom10.less' för stylingen. Jag valde att behålla den struktur som kursen rekommenderat i de olika momenten. Kod som gäller för element lade jag i 'base_kmom10.less' och den mesta stylingen av klasser och media-queries lade jag i 'vgrid.less'.  

Bilderna till webbplatsen hittade jag på nätet. Eftersom jag tänkte att projektet var icke-publikt så tog jag bilder utan att tänka på rättigheter. Efter diskussion med Niklas valde jag dock att i fortsättningen hitta fria bilder på ex 'unsplash.com'. Jag valde en gratisikon på nätet som logga och ändrade färgen i den i 'Gimp' till min valda accentfärg. Faviconen skapade jag gratis av min valda logga via en webbplats.  

Jag arbetade med Cimage för att ändra bilderna på det sätt jag önskade. Det mesta handlar om beskärning och något filter.  

Textinnehållet på förstasidan, en del av omsidan, samt de tre blogginläggen har jag kopierat från olika advokatbyråer. På omsidan har jag även lagt in en text om kundens önskemål. Den följer kraven i uppdraget men har även lite egna formuleringar.  

I övrigt följde jag kraven med två kolumner på förstasidan, en about-sida och en blogg med tre blogginlägg (juridiska nyheter).  


Uppdrag 4
------------------

Eftersom jag nyligen tittat på trender för webbdesign och konstaterat att stora bilder, som täcker en stor del av hero-delen av sidan är trendigt, ville jag göra det. Jag har inte gjort en sådan sida tidigare så det kändes roligt att få prova. Jag valde därför att låta en bild täcka ända upp till över-, vänster- och högerkanterna. Jag ville att både logga och navigeringsbaren skulle ligga i själva bilden för att få en så heltäckande effekt som möjligt.  

Jag visste inte hur jag skulle få till att flytta ned logga och navigeringsbaren över bilden och samtidigt få upp bilden till överkanten av webbläsaren. Jag provade lite olika saker men till slut hittade jag att om jag lade 'position: absolut' på relevanta regioner så fungerade det som jag tänkt. Det tog ett tag för mig att hitta dit.  

En webbdesigner menade också att "spökknappar" var trendigt, vilket jag därför ville prova och upplevde att det både såg fint ut och passade själva temat. Jag lade enbart på en liten transitioneffekt på knapparna i övrigt ville jag ha en minimalistisk känsla för dem.  

Den mesta tiden lade jag på förstasidan för att få det att se ok ut. Jag valde att ha enbart två kolumner här för att det skulle förmedlas en känsla av balans och trygghet. På övriga sidor ville jag dock testa att ha en lite mer asymmetrisk layout, vilket jag också provade.  

Det gick rätt snabbt att komma fram till de svarta och vita nyanserna jag ville använda på sidan. Accentfärgen i guld tog lite mer tid. Jag googlade en del och tittade på lite olika nyanser av guld och fastnade sedan på en lite mer röd guldfärg, som blev valet för logga, knappkanter samt rubriker. Att ha rubriker i guld kanske känns lite 'over the top' men man måste ju få prova. :)  


Uppdrag 5
-------------------

För det andra temat valde jag att surfa runt på nätet för att hitta inspiration. Jag googlade bla på 'luxurious webdesign' och 'conservative webdesign'. På några sidor hittade jag inspiration till att använda mer 'white space' och också använda vitt för detta. På andra hittade jag inspiration till att använda foton med gråskalor. På en sida fick jag inspiration till att använda bilder med transparent bakgrund. Jag tog någon bit här och någon bit där men kom också upp med egna tankar. Jag fick idén att jag ville att förstasidan skulle påminna lite om en installation eller en tavla. Jag vet inte om jag lyckades eller inte men förstasidan ser mest ut som jag tänkt mig på en desktop-skärm i alla fall.  

Jag valde att lägga till ett nytt block och en ny bild på förstasidan. Jag ville ha en leende person i kostym, nästan i helfigur och lite snedställd, vilket jag hittade på 'unsplash.com'. Sedan använde jag 'Gimp' för att göra bakgrunden transparent. Det var första gången jag gjorde något sådant, så det tog lite tid för mig att förstå hur jag skulle göra. Det blev galet många klickningar för att få bort bakgrunden så det är möjligt att jag inte gjorde helt rätt. Resultatet blev precis som jag ville dock, även om det tog lite tid. :)  

Jag har verkligen lärt mig hela tiden om ramverket och hur det fungerar. Jag tror nästan att jag lärde mig mest om strukturen på slutet. För att få till utseendet med tre kolumner på förstasidan, dvs två små kolumner och en stor i mitten, blev jag även tvungen att strukturera om var innehållet skulle ligga i första temat. Detta eftersom jag inte bara ville ändra på layouten, utan även ta fram eller ta bort visst innehåll beroende på tema. Exempelvis har jag tidigare valt att lägga innehåll i själva filen 'index.md' men valde nu att enbart lägga innehåll i olika vyer. På så sätt upplevde jag att det blev lättare att styra vad som visades i olika teman.  


Allmänt om projektet
---------------------------

Det här projektet tog en del tid för mig att genomföra. Det tog säkert minst dubbelt så lång tid som javascriptprojektet. En utmaning för mig, både i projektet och i kursen som helhet, är att förstå och få överblick över ramverket. Det är så pass stort och med så många filer att det blir en utmaning för mig att hantera det. Nu mot slutet har jag fått förståelse för hur vissa saker fungerar, vilket gjort att jag gått tillbaka i projektet och ändrat saker pga detta. Så jag har lärt mig hela tiden.  

Det är svårt att uttala sig om projektet är rimligt eller inte. Jag gissar dock det eftersom jag hann med allt utom det sista uppdraget på utsatt tid, samtidigt som jag gjorde alla uppgifter i javascriptprojektet. En del av utmaningen i projektet är att fundera igenom hur man vill att designen ska vara. En sån process kan ta lite tid, så det kan bidra till att projektet blir utdraget tidsmässigt. Däremot så var det väldigt lärorikt. Bitvis mycket frustrerande när jag inte förstått hur jag ska få till det jag vill skapa men samtidigt väldigt roligt när jag lyckas.  

Om kursen
----------------------------

Jag tycker att strukturen och materialet till kursen har varit väldigt lik tidigare kurser. Jag tycker om den bredd av lektioner, videor, labbar, personlig feedback, böcker, webbaserade texter osv som finns. Det gör det lättare för mig att lära mig det jag vill med den mångfald av undervisning som erbjuds. Om det finns något önskemål så är det möjligen att dra ned något på inläsningsmaterial. Det är dock en liten önskan. I det stora hela kan ni köra på samma struktur och kursen kommer att vara jättebra. Jag har haft en väldigt lärorik och rolig kurs. Mitt betyg blir 9 av 10. Tack!
